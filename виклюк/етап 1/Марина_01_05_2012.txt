Хотіла вразити гостей з Канади «шматочком» карпатської природи у місті Львові. Пішли до комплексу «Гуцульська гражда» — до «Корчми». Все було чудово — погода, озеро, інтер"єр — доки не почалося обслуговування. Воно жахливе! Два офіціанти з похмурим обличчям, які несли звичайний хліб 20 хвилин. І хоча замовлення було велике — взяли шашлик, овочі, картоплю по-мисливські — вони зовсім не поспішали до нас. А потім ще й принесли пиво, термін придатності якого закінчився 1.03.2012 року (а ми були 30.04.2012). Було дуже незручно перед іноземними гостями. Ми віддали пиво, але, здається, офіціанти і не збиралися обмінювати його на свіже. Хвилин за 20 ми поцікавилися, чи дадуть нам пива, і ще хвилин за 20 вони нарешті принесли інші пляшки... Брудні тарілки не забиралися вчасно, треба було на все дуже довго чекати. Було соромно за наш сервіс, А потім ще й спробували обдурити нас на рахунку — з одного не принесли решту, натомість, порахували наступний... Напевно, вирішили собі, що це чайові. Але так не робиться! Або поміняйте персонал, або втратите клієнтів. Дуже шкода, адже місце справді чудове.