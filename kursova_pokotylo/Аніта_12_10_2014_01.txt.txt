Аніта_12_10_2014

Були на днях у закладі на Шевченка. Це було моє єдине відвідування пузатої хати, порівнювати з іншими закладами цієї мережі не можу, все подальше стосується тільки кафешки у Львові на Шевченка.
Плюси закладу: великий вибір страв, все тепленьке-свіженьке, порції нормального розміру, зручні столики, привітні і акуратні офіціантки...
Мінуси: ціни, як на заклад швидкого харчування, дещо завищені... наприклад, в аналогічному кафе-бістро у франківську («Сита ложка») можна пообідати майже вдвічі дешевше. Персоналу не вистачає, це дуже відчутно, бо одна й та сама дівчина накладала і перші страви і гарячі закуски — між іншим, це була субота, близько 15 години. А людини, що мала б розливати соки та гарячі напої, взагалі не було, прочекали хвилин 5, взяли компот. Який на смак виявився дещо підкислим. Натомість, купа прибиральників, що снують між столиками і перепитують стосовно кожної спорожнілої посудини на твоєму підносі — «А це можна забрати?». У вас там що, тарілки чітко під розрахунок, не можете дочекатись, поки люди доїдять??? Моє обурення сягнуло апогею, коли один з представників «клінінгу» з почав протирати наш столик, поки ми ще дожовували. Таке собі ненавязливе «Пожерли? То пшли звідси!»... Між іншим, вільною була десь третина столиків у закладі, тому аргументувати таку поведінку великою кількістю відвідувачів важко... Але так навіть у макдаку не роблять, обурило...
Висновок: така собі пристойна столовка... якщо надто голодні, щоб кудись іти, то можна зайти... Тільки приготуйтесь тікати відразу ж після того, як проковтнете останній шматочок...