Давно не був в Домса, і коли в четвер вирішили йти туди дивитись півфінал Ліги Європи "Дніпро-Наполі", то думав, що наврядчи буде нам місце. 
Забронювати столик за телефоном можуть тільки постійні клієнти, тому я протягом дня дізнавався по телефону ситуацію зі столиками і тільки в 19:00 вдалось вмовити дівчину забронювати столик, обґрунтувавши, що через 1,5 години вже буду на місці.
Прийшовши в ХДРД я помітив тільки один резерв, кілька зайнятих столиків і решта всі столи вибирай який хочеш.
На футбол підтягнулись ще пару столів і, на моє здивування, ніяким аншлагом і не пахло. "Давайтє, разбіраться"
Футбол
Для перегляду футболу це найкомфортніше місце: великий екран на рівні очей і столи розташовані таким чином, що ніхто не заважає дивитись. 
Звук хороший, розбірливо чути, що говорить коментатор.
Пиво
Не посмакувало. 
Склалось враження, що йому явно бракує свіжості. 
Як для пивоварні якість і смак пива на тверду трійку. 
Королівська пивоварня, Старгород і Кумпель явно виграють в цьому сегменті.
А от квас дуже смачний.
Кухня
Замовляли смаколики до пива (куряча шкірка засмажена, сердечка і крильця), три види ковбасок (мюнхенські, вірменські і "від пані Телічкової"), сухарики житні.
По ковбаскам не сподобалось, що у всіх трьох видах абсолютно однакова подача, підгарніровка, соус. 
Найбільше до смаку прийшлись "мюнхенські ковбаски", хоча насправді це виявились традиційні "білі ковбаски", найменше - ковбаски від пані Телічкової (якщо точніше, то взагалі не сподобались). 
Тай на вигляд вони не особливо смачно виглядали (може тому так темно було).
До сухариків жодних претензій.
Обслуговування
Нічого не можна сказати: начебто непогано, але й чайові немає за що лишати (хоч ми як джентельмени лишили). Беземоційно якось.
Підсумуємо
Пиво раніше було набагато краще, якщо хтось з керівництва ХДРД читає цей відгук, то прийміть якісь міри, ви ж Львівського пива. 
Домс, який привозять в ресторани в кегах для розливу і то смачніший. Ну і по кухні є над чим працювати. 
Навряд чи я вмовлю друзів дивитись фінал ЛЄ в ХДРД, але для перегляду футболу це однозначно одне з кращих місць у Львові.
Середній чек на людину 150 гривень.